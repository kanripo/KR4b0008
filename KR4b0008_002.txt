# -*- mode: mandoku-view; -*-
#+TITLE: 陶淵明集
#+DATE: 2015-08-30 11:48:06.230575
#+PROPERTY: ID KR4b0008
#+PROPERTY: BASEEDITION WYG    
#+PROPERTY: JUAN 卷二
<pb:KR4b0008_WYG_002-1a>¶
欽定四庫全書¶
　陶淵明集巻二¶
　　　　　　　　　　　　　晉　陶潛　撰¶
　詩五言¶
　　　形影神(三首/)¶
　　　　貴賤賢愚莫不營營以惜生斯甚惑焉故極¶
　　　　陳形影之苦言神辨自然以釋之好事君子¶
　　　　共取其心焉¶
<pb:KR4b0008_WYG_002-1b>¶
　　　形贈影¶
天地長不没山川無改時草木得常理霜露榮悴之謂¶
人最靈智獨復不如茲適見在世中奄去靡歸期奚覺¶
無一人親識豈相思但餘平生物舉目情悽洏(洏如之/切涕流)¶
(貌/)我無騰化術必爾不復疑願君取吾言得酒莫茍辭¶
　　　影答形¶
存生不可言衛生毎苦拙誠願游崑華邈然茲道絶與¶
子相遇來未嘗異悲恱憩蔭若暫乖止日終不别此同¶
<pb:KR4b0008_WYG_002-2a>¶
既難常黯爾俱時滅身沒名亦盡念之五情熱立善有¶
遺愛胡為不自竭酒云能消憂方此詎不劣¶
　　　神釋¶
大鈞無私力萬理自森著人為三才中豈不以我故與¶
君雖異物生而相依附結託善惡同安得不相語三皇¶
大聖人今復在何處彭祖壽永年欲留不得住(彭祖姓/籛名鏗)¶
(顓頊𤣥孫進雉羮於堯堯封於/彭城歴夏經殷至周年八百歲)老少同一死賢愚無復¶
數日醉或能忘將非促齡具立善常所欣誰當為汝譽¶
<pb:KR4b0008_WYG_002-2b>¶
(日醉釋前篇/立善釋後篇)甚念傷吾生正宜委運去縱浪大化中不¶
喜亦不懼應盡便須盡無復獨多慮¶
　　　　鶴林曰人為三才中豈不以我故我神自謂¶
　　　　也人與天地並立而為三以此心之神也若¶
　　　　塊然血肉豈足以並天地哉末縱浪大化中¶
　　　　四句是不以死生禍福動其心泰然委順養¶
　　　　神之道也淵明可謂知道之士矣¶
　　　九日閒居(并序/)¶
<pb:KR4b0008_WYG_002-3a>¶
　　　　余閒居愛重九之名秋菊盈園而持醪靡由¶
　　　　空服九華寄懷於言¶
世短意常多斯人樂久生日月依辰至舉俗愛其名露¶
凄暄風息氣澈天象明往鷰無遺影來雁有餘聲酒能¶
祛百慮菊為制頽齡如何蓬廬士空視時運傾(空視時/運傾指)¶
(易代/之事)塵爵恥虛罍寒華徒自榮歛襟獨閒謠&KR0225;焉起深¶
情棲遲固多娯淹留豈無成(淹留無成騷人語也今反/之謂不得於彼則得於此)¶
(後棲遲詎/為拙亦同)¶
<pb:KR4b0008_WYG_002-3b>¶
　　　　古詩云人生不滿百常懷千歲憂而淵明以¶
　　　　五字盡之曰世短意常多東坡曰意長日月¶
　　　　促則倒轉陶句耳¶
　　　歸園田居(六首/)¶
　　　其一¶
少無適俗韻性本愛丘山誤落塵網中一去三十年覊¶
鳥戀舊林池魚思故淵開荒南野際守拙歸園田方宅¶
十餘畝草屋八九間榆栁蔭後園桃李羅堂前曖曖逺¶
<pb:KR4b0008_WYG_002-4a>¶
人村依依墟里烟狗吠深巷中雞鳴桑樹巔户庭無塵¶
雜虛室有餘閒久在樊籠裏復得返自然¶
　　　　冷齋夜話曰東坡嘗云淵明詩初視若散緩¶
　　　　熟視有竒趣如曰曖曖逺人村依依墟里烟¶
　　　　狗吠深巷中雞鳴桑樹巔又曰採菊東籬下¶
　　　　悠然見南山大率才高意逺則所寓得其妙¶
　　　　遂能如此如大匠運斤無斧鑿痕不知者則¶
　　　　疲精力至死不悟¶
<pb:KR4b0008_WYG_002-4b>¶
　　　其二¶
野外罕人事窮巷寡輪鞅白日掩荆扉虛室絶塵想時¶
復墟曲中披草共來往相見無雜言但道桑麻長桑麻¶
日已長我土日已廣常恐霜霰至零落同草莽¶
　　　其三¶
種豆南山下草盛豆苗稀晨興理荒穢帶月荷鋤歸道¶
狹草木長夕露沾我衣衣沾不足惜但使願無違(前漢/楊惲)¶
(傳田彼南山蕪穢不治種一頃豆落/而為箕人生行樂耳須富貴何時)¶
<pb:KR4b0008_WYG_002-5a>¶
　　　　東坡曰以夕露沾衣之故而違其所願者多¶
　　　　矣¶
　　　其四¶
久去山澤游浪莽林野娯試㩦子姪軰披榛步荒墟徘¶
徊丘壠間依依昔人居井竈有遺處桑竹殘朽株借問¶
採薪者此人皆焉如薪者向我言死沒無復餘一世異¶
朝市此語真不虚人生似幻化終當歸空無¶
　　　其五¶
<pb:KR4b0008_WYG_002-5b>¶
悵恨獨策還﨑嶇歴榛曲山澗清且淺遇以濯吾足漉¶
我新熟酒隻雞招近局日入室中闇荆薪代明燭歡來¶
苦夕短已復至天旭¶
　　　其六¶
種苗在東臯苗生滿阡陌雖有荷鋤倦濁酒聊自適日¶
暮巾柴車路暗光已夕歸人望烟火稚子候簷隙問君¶
亦何為百年㑹有役但願桑麻成蠶月得紡績素心正¶
如此開徑望三益¶
<pb:KR4b0008_WYG_002-6a>¶
　　　　韓子蒼曰田園六首末篇乃序行役與前五¶
　　　　首不類今俗本乃取江淹種苗在東臯為末¶
　　　　篇東坡亦因其誤和之陳述古本止有五首¶
　　　　予以為皆非也當如張相國本題為雜詠六¶
　　　　首江淹雜擬詩亦頗似之但開徑望三益此¶
　　　　一句不類¶
　　　　東澗曰但願桑麻成蠶月得紡績則與陶公¶
　　　　語判然矣¶
<pb:KR4b0008_WYG_002-6b>¶
　　　問來使¶
爾從山中來早晩發天目(山名在/武林)我屋南窻下今生幾¶
叢菊薔薇葉巳抽秋蘭氣當馥歸去來山中山中酒應¶
熟¶
　　　　西清詩話曰此節獨南唐與晁文元家二本¶
　　　　有之¶
　　　　東澗曰此葢晚唐人因太白感秋詩而偽為¶
　　　　之¶
<pb:KR4b0008_WYG_002-7a>¶
　　　遊斜川(并序/)¶
　　　　辛丑正月五日天氣澄和風物閒美與二三¶
　　　　鄰曲同遊斜川臨長流望曾城(路庭芝云曾/城落星寺也)¶
　　　　(殆晉之/所有者)魴鯉躍鱗於將夕水鷗乗和以翻飛¶
　　　　彼南阜者名實舊矣不復乃為嗟歎若夫曾¶
　　　　城傍無依接獨秀中皋遙想靈山有愛嘉名¶
　　　　(天問崑崙縣圃其尻安在增城九重其高幾/里淮南子崑崙中有增城九重注云中有五)¶
　　　　(城十二樓故/云靈山嘉名)欣對不足率爾賦詩悲日月之¶
<pb:KR4b0008_WYG_002-7b>¶
　　　　遂往悼吾年之不留各䟽年紀鄉里以記其¶
　　　　時日¶
開歲倐五日吾生行歸休念之動中懷及辰為茲游氣¶
和天惟澄班坐依逺流弱湍(湍急/瀬也)馳文魴閒谷矯鳴鷗¶
迥澤散游目緬然睇曾丘雖微九重秀(九重注/見上)顧瞻無¶
匹儔提壺接賓侣引滿更獻酬未知從今去當復如此¶
不中觴縱遙情忘彼千載憂且極今朝樂明日非所求¶
　　　　按辛丑歲靖節年三十七詩曰開歲倐五十¶
<pb:KR4b0008_WYG_002-8a>¶
　　　　乃義熙十年甲寅以詩語證之序為誤今作¶
　　　　開歲倐五日則與序中正月五日語意相貫¶
　　　示周續之祖企謝景夷三郎(時三人皆/講禮校書)¶
負痾頽簷下終日無一欣藥石有時閒念我意中人相¶
去不尋常道路邈何因周生述孔業祖謝響然臻(薦禰/表羣)¶
(士響/臻)道喪向千載今朝復斯聞馬隊非講肆校書亦已¶
勤老夫有所愛思與爾為鄰願言誨諸子從我潁水濱¶
(春秋云堯朝許由於沛澤之中曰請屬天/下於夫子許由遂之箕山之下潁水之陽)¶
<pb:KR4b0008_WYG_002-8b>¶
　　　　泉山曰按靖節不事覲謁惟至田舍及廬山¶
　　　　游觀舍是無他適續之自社主逺公順寂之¶
　　　　後雖隠居廬山而州將毎相招引頗從之游¶
　　　　世號通隠是以詩中引箕潁之事微譏之¶
　　　乞食¶
飢來驅我去不知竟何之行行至斯里叩門拙言辭主¶
人解余意遺贈豈虛來談話終日夕觴至輙傾盃情欣¶
新知歡言詠遂賦詩感子漂母惠愧我非韓才銜戢知¶
<pb:KR4b0008_WYG_002-9a>¶
何謝㝠報以相貽¶
　　　　東坡曰淵明得一食至欲以㝠謝主人哀哉¶
　　　　哀哉此大類丐者口頰也非獨余哀之舉世¶
　　　　莫不哀之也飢寒常在身前功名常在身後¶
　　　　二者不相待此士之所以窮也¶
　　　諸人共游周家墓柏下¶
今日天氣佳清吹與鳴彈(吹尺偽/切嘘也)感彼柏下人安得不¶
為歡清歌散新聲緑酒開芳顔未知明日事余襟良已¶
<pb:KR4b0008_WYG_002-9b>¶
殫¶
　　　怨詩楚調示龎主簿(遵/)鄧治中(闕/)¶
天道幽且逺鬼神茫昧然結髮念善事僶俛六九年弱¶
冠逢世阻始室喪其偏(其年二十喪/偶繼取翟氏)炎火屢焚如螟蜮¶
恣中田(蔡氏注蜮蟲水中含沙射人非/食苗桑蟲意此螟蜮當是螟&KR0008;)風雨縱横至収¶
歛不盈㕓夏日長抱飢寒夜無被眠造夕思雞鳴及晨¶
願烏遷(謂日鳥月兔/飛走之速也)在已何怨天離憂悽目前吁嗟身¶
後名於我若浮烟慷慨獨悲歌鍾期信為賢¶
<pb:KR4b0008_WYG_002-10a>¶
　　　　薛易簡正音集云琴之操弄約五百餘名多¶
　　　　縁古人幽憤不得志而作也今引子期知音¶
　　　　事而命篇曰怨詩楚調庸非度調為辭欲被¶
　　　　絃歌乎¶
　　　　趙泉山曰集中惟此詩歴敘平素多艱如此¶
　　　　而一言一字率直致而務紀實也¶
　　　答龎㕘軍(并序/)¶
　　　　三復來貺欲罷不能自爾鄰曲冬春再交欵¶
<pb:KR4b0008_WYG_002-10b>¶
　　　　然良對忽成舊游俗諺云數面成親舊況情¶
　　　　過此者乎人事好乖便當語離楊公所歎豈¶
　　　　惟常悲吾抱疾多年不復為文本既不豐(謂/癯)¶
　　　　(瘁/也)復老病繼之輙依周孔往復之義且為别¶
　　　　後相思之資(楊公楊/永也)¶
相知何必舊傾葢定前言有客賞我趣每每顧林園談¶
諧無俗調所說聖人篇或有數㪷酒閒飲自歡然我實¶
幽居士無復東西縁物新人惟舊弱毫多所宣情通萬¶
<pb:KR4b0008_WYG_002-11a>¶
里外形跡滯江山君其愛體素(曹子建詩王/其愛玉體)來㑹在何¶
年¶
　　　五月旦作和戴主簿¶
虛舟縱逸棹回復遂無窮發歲始俛仰星紀奄將中南¶
窻罕悴物此林榮且豐神淵寫時雨晨色奏景風(史記/律書)¶
(景風者居南方景者/言陽道竟故曰景風)既來孰不去人理固有終居常待¶
其盡曲肱豈傷冲遷化或夷險肆志無窊隆即事如已¶
高何必升華嵩¶
<pb:KR4b0008_WYG_002-11b>¶
　　　連雨獨飲¶
運生㑹歸盡終古謂之然世間有松喬於今定何聞故¶
老贈余酒乃言飲得仙試酌百情逺重觴忽忘天天豈¶
去此哉任真無所先雲鶴有竒翼八表須㬰還自我抱¶
茲獨僶俛四十年形骸久已化心在復何言¶
　　　　趙泉山曰按晉傳靖節未嘗有喜愠之色唯¶
　　　　遇酒則飲時或無酒亦雅詠不輟飲酒詩云¶
　　　　不覺知有我安知物為貴獨飲詩云試酌百¶
<pb:KR4b0008_WYG_002-12a>¶
　　　　情逺重觴忽忘天天豈去此哉任真無所先¶
　　　　此酒中實際理地也豈狂藥昬醟之語¶
　　　移居(二首/)¶
　　　其一¶
昔欲居南村(即栗/里也)非為卜其宅聞多素心人樂與數晨¶
夕懷此頗有年今日從茲役敝廬何必廣取足蔽床席¶
鄰曲時時來(指顔延年殷景/仁龎通之輩)抗言談在昔竒文共欣賞¶
(竒文見/王褒傳)疑義相與析¶
<pb:KR4b0008_WYG_002-12b>¶
　　　其二¶
春秋多佳日登高賦新詩過門更相呼有酒斟酌之農¶
務各自歸閒暇輙相思相思則披衣言笑無厭時此理¶
將不勝(音升/任也)無為忽去茲(言此樂不可勝無為舍而去/之韓子亦曰樂之終身不厭)¶
(何暇/外慕)衣食當須紀力耕不吾欺¶
　　　和劉柴桑(遺民嘗作/柴桑令)¶
山澤久見招胡事乃躊躇直為親舊故未忍言索居良¶
辰入竒懷挈杖還西廬(時遺民約靖節隠山結白蓮社/靖節雅不欲預其杜列但時復)¶
<pb:KR4b0008_WYG_002-13a>¶
(往還於/廬阜間)荒塗無歸人時時見廢墟茅茨已就治新疇復¶
應畬(爾雅田三歲曰畬靖節自庚戌徙居/南村已再稔矣今秋穫後復應畬也)谷風轉凄薄¶
(爾雅釋云東/風謂之谷風)春醪解飢劬弱女雖非男慰情良勝無栖¶
栖世中事歲月共相踈耕織稱其用過此奚所須去去¶
百年外身名同翳如¶
　　　　趙泉山曰谷風轉凄薄四句雖出於一時之¶
　　　　諧謔亦可謂巧於處窮矣以弱女喻酒之醨¶
　　　　薄飢則濡枯腸寒則若挾纊曲盡貧士嗜酒¶
<pb:KR4b0008_WYG_002-13b>¶
　　　　之常態¶
　　　酬劉柴桑¶
窮居寡人用時忘四運周櫚庭多落葉慨然已知秋新¶
葵鬱北牖嘉穟養南疇今我不為樂知有來歲不命室¶
㩦童弱良日登逺游¶
　　　和郭主簿(二首/)¶
　　　其一¶
藹藹堂前林中夏貯清陰凱風因時來回飈開我襟息¶
<pb:KR4b0008_WYG_002-14a>¶
交遊閒業臥起弄書琴園蔬有餘滋舊穀猶儲今營已¶
良有極過足非所欽舂秫作美酒酒熟吾自斟弱子戲¶
我側學語未成音此事真復樂聊用忘華簪遙遙望白¶
雲懷古一何深¶
　　　其二¶
和澤周三春清凉素秋節露凝無游氛天高風景澈陵¶
岑聳逸峯遙瞻皆竒絶芳菊開林耀青松冠巖列懷此¶
貞秀姿卓為霜下傑銜觴念幽人千載撫爾訣檢素不¶
<pb:KR4b0008_WYG_002-14b>¶
獲展厭厭竟良月¶
　　　於王撫軍座送客¶
秋日凄且厲百卉具巳腓(四月詩云秋日凄凄百卉/具腓集本作各傳寫之誤)爰¶
以履霜節登高餞將歸寒氣冐山澤游雲倐無依洲渚¶
思緬邈風水互乖違瞻夕欲良讌離言聿云悲晨鳥暮¶
來還懸車歛餘輝(淮南子日至悲/泉是謂懸車)逝止判殊路旋駕悵¶
遲遲目送回舟逺情隨萬化遺¶
　　　　按年譜此詩宋武帝永初二年辛酉秋作也¶
<pb:KR4b0008_WYG_002-15a>¶
　　　　宋書王𢎞(字元/休)為撫軍將軍江州刺史庾登¶
　　　　之為西陽太守(今黄/州)被徵還謝瞻為豫章太¶
　　　　守(今洪/州)將赴郡王𢎞送至湓口(今潯陽/之湓浦)三人¶
　　　　於此賦詩敘别是必元休要靖節預席餞行¶
　　　　故文選載謝瞻即席集别詩首章紀座間四¶
　　　　人¶
　　　與殷晉安别(景仁名鐡/)¶
　　　　殷先作晉安南府長史掾因居潯陽後作太¶
<pb:KR4b0008_WYG_002-15b>¶
　　　　尉(劉/裕)㕘軍移家東下作此以贈¶
遊好非久長一遇盡殷勤(懶真子云遊好非久長一本/作非少長其意云吾與子非)¶
(少時長時遊從也但/今一相遇故定交耳)信宿酬清話益復知為親去歲家¶
南里薄作少時鄰負杖肆游從淹留忘宵晨語黙自殊¶
勢亦知當乖分未謂事已及興言在茲春飄飄西來風¶
悠悠東去雲山川千里外言笑難為因良才不隠世江¶
湖多賤貧脫有經過便念來存故人¶
　　　贈羊長史(松齡/)¶
<pb:KR4b0008_WYG_002-16a>¶
　　　　左軍羊長史銜使秦川(關/中)作此與之¶
愚生三季後慨然念黄虞得知千載外正頼古人書(山/谷)¶
(云正頼古人書葢當時/語或作上頼甚失語意)賢聖留餘跡事事在中都(洛陽/西晉)¶
(之故都長安/乃秦漢所都)豈忘游心目關河不可踰九域甫已一(謂/宋)¶
(公裕始平/下燕秦也)逝將理舟輿聞君當先邁負痾不獲俱(時松/齡銜)¶
(左將軍朱齡石之命詣裕行府賀平關洛原/詩意靖節初欲從松齡訪關洛㑹病不果行)路若經商¶
山為我少躊躇多謝綺與甪精爽今何如紫芝誰復採¶
深谷久應蕪駟馬無貰患(貰待夜切/賖也貸也)貧賤有交娯清謠¶
<pb:KR4b0008_WYG_002-16b>¶
結心曲人乖運見踈擁懷累代下言盡意不舒¶
　　　　胡仔曰淵明高風峻節固巳無愧於四皓然¶
　　　　猶仰慕之足見其好賢尚友之心¶
　　　　湯東澗曰天下分裂而中州賢聖之迹不可¶
　　　　得而見今九土既一則五帝之所連三王之¶
　　　　所争宜當首訪而獨多謝於商山之人何哉¶
　　　　葢南北雖合而世代將易但當與綺甪遊耳¶
　　　　逺矣深哉¶
<pb:KR4b0008_WYG_002-17a>¶
　　　歲暮和張常侍¶
市朝悽舊人驟驥感悲泉(悲泉見前驟驥/言白駒之過隙)明旦非今日¶
歲暮余何言素顔歛光潤白髮一已繁濶哉秦穆談旅¶
力豈未愆向夕長風起寒雲沒西山厲厲氣遂嚴紛紛¶
飛鳥還民生鮮常在矧伊愁苦纒屢闕清酤至(酤一宿/酒也)¶
無以樂當年窮通靡攸慮顦顇由化遷撫已有深懷履¶
運增慨然¶
　　　　湯東澗曰陶公不事異代之節與子房五世¶
<pb:KR4b0008_WYG_002-17b>¶
　　　　相韓之義同既不為狙擊震動之舉又時無¶
　　　　漢祖者可托以行其志所謂撫已有深懷履¶
　　　　運增慨然讀之亦可以深悲其志也矣¶
　　　和胡西曹示顧賊曹¶
㽔賓五月中(史記律書五月也律中㽔賓陰氣/幼少故曰㽔萎陽不用事故曰賓)清朝起¶
南颸(颸息茲/切風也)不駛亦不遲(駛踈吏/切疾也)飄飄吹我衣重雲蔽¶
白日閒雨紛微微流目視西園&KR0110;&KR0110;榮紫葵於今甚可¶
愛柰何當復衰感物願及時每恨靡所揮悠悠待秋稼¶
<pb:KR4b0008_WYG_002-18a>¶
寥落將賖遲逸想不可淹猖狂獨長悲¶
　　　悲從弟仲徳¶
銜哀過舊宅悲泪應心零借問為誰悲懷人在九㝠禮¶
服名羣從恩愛若同生門前執手時何意爾先傾在數¶
竟未免為山不及成慈母沈哀疚二𦙍纔數齡雙位委¶
空館朝夕無哭聲流塵集虚座宿草旅前庭階除曠遊¶
迹園林獨餘情翳然乗化去終天不復形遲遲將回步¶
惻惻悲襟盈¶
<pb:KR4b0008_WYG_002-18b>¶
　¶
　¶
　¶
　¶
　¶
　¶
　¶
　陶淵明集巻二¶
